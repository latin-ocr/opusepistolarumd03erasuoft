844] ΤΟ JOHN EGK 331

inuidere possit) illud in primis admiror, quod nulli nostris studiis—
si non admodum frugiferis, certe nulli noxiis—odiosius obstrepunt 10
quam ii qui prorsus non attingunt lucubrationes nostras, aut qui
poterant his potissimum adiuuari, nisi prius haberent oblatrare quam
discere. Sed tu, doctissime vir, accuratius aliquanto quam par est
praemollis admonitionem tuam apud me, cui tantam tribuis humani-
tatem3 si tamen ex animo tribuis. Ego a quouis admoneri non 15
grauatim fero, tantum abest vt abs te viro tam eximio reuerenter
admoneri postulem. Et tamen aliquanto plus vel reuerentiae vel
ciuilitatis habent tuae praefationes atque interlocutiones quam ad-
monitiones : sic enim rem proponis velut alienam referas calumniam,
sic insectaris quasi tuam tuearis sententiam. 20

Primum quod adducis ex annotationibus nostris in Matthaeum
cap. ii, vides orationem disiunctiuam ac bimembrem consistere,
etiamsi pars altera reiiciatur: isti alteram modo partem, eamque
deteriorem, decerpunt. At nefas, inquies, de hoc dubitare. Qui scis
an dubitem ἵ) aliorum refero sententiam. Neque enim quicquid ²5
incertum est, continuo mihi incertum est. Denique ascribo locum,
videlicet v. cap. Micheae, vbi diuus Hieronymus interpres idem
recenset quod ego—Alieno, inquis, nomine z fateor, at non haereticorum
nomine—et ita recenset vt neutram partem reiiciat. Neque protinus
meo iudicio vacillet, vt tu scribis, totius autoritas Scripturae, sicubi 30
memoria lapsus Euangelista nomen ponat pro nomine, puta Esaiam
pro Hieremia, cum hinc cardo rei non pendeat. Vt enim non
protinus de tota Petri vita male sentimus, quod Augustinus et
Ambrosius affirment illum et post acceptum coelestem Spiritum
alicubi lapsum esse3 ita non continuo fides omnis abrogatur libro 35
qui neuum aliquem habeat. Augustinus ac Hieronymus non solum
cum autoritate sed etiam cum reuerentia leguntur, cum nemo neget
in illorum libris permulta esse quae a veritate dissonent. Absit
a Christianorum moribus ista morositas. Neque vero protinus illis
adimimus Spiritum sanctum. Sed fortasse nostrum non est prae· 40
scribere quomodo Spiritus ille discipulorum organum temperarit:
qui quocunque modo temperauit, sic temperauit vt ipse nouerat ad
salutem humani generis maxime conducere ; sic illis aderat, quatenus
ad Euangelii negocium pertinebat, vt tamen alicubi homines esse
sineret. Neque vero haec dixerim quod arbitrer Apostolos vsquam 45
esse lapsos, sed quod negem ob quemuis lapsum vniuersae Scripturas
fidem oportere vacillare.

Iam vero quod tibi videtur indignum Apostolos librorum
adminiculis vsos -fuisse, quid facies de Paulo, qui sibi cum penula

13. dicere Lond. 22. ac D: et H.
49. Paulo] 2 Tim. 4. 13.

