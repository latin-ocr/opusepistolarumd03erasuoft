853] ΤΟ JOHN LE SAUVAGE 351

comes esse recusaui, non saltem crebris literis celsitudinem tuam
interuisam. Ego vero, si mihi persuasum habeam prudentiam
tuam vel desyderare literarum officium vel huiusmodi vulgaribus 5
officiis aestimare clientis in te animum, nolim mihi hac in causa
vllam quantumuis iustam excusationem esse praesidi03 licet illud
verissime queam dicere, me hactenus non leuius districtum fuisse
studiorum laboribus quam tu tanti Principis et non vnius regni
negociis distringaris: etiamsi non negem te sarcina splendidiore 10
premi, grauiore non arbitror, vt interim culicem cum elephanto
componam. Nunc vero cum non ignorem pectus istud tuum, heroi-
cum quidem prorsus et homine maius sed tamen vnum, tantis
negociorum molibus vndique pulsari, non alia ratione mihi videor
in te officiosior esse posse quam si salutationis officio supersedeam. 15
Quin modis omnibus mihi videar iniurius—tum in Regem Catholi-
cum, cui velut Atlanti tu Herculis es vice aut, si mauis, velut
Herculi Theseum praestas; tum in vniuersam potentissimi Principis
ditionem, euius iuuandis rebus superum benignitate donatus videris,
—si te frequenter meis literis interpellem, praesertim nihil aliud 20
quam animum in te meum testaturis: quem ego sane, si facultas
animi studio respondeat, solidioribus argumentis testari cupiam3
et opitulatore Christo testaturus sum aliquando, si modo in paucos
annos vitam et incolumitatem superi propicii largiantur.

Nunc in hoc pistrino in quod memet conieci, molendum est 25
menses aliquot, et mortarium quod ipse intriui‚ mihi exedundum
est: nec tamen aliud interim ago quam agit tua celsitudo, pari
quidem studio, licet impari successu nec pari splendore. Tu velut
in celeberrimo totius orbis theatro summo cum omnium applausu
versans, Principis eius negocia moderaris a cuius genio rerum 30
humanarum summa potissimum pendere videtur, et ita moderaris
vt cum illo pulcherrimum quoddam certamen suscepisse videaris,
vtrum vnus ille syncerius regnis tam multis summum gerat im-
perium an tu vnus vni magistratum amplissimum. Ego inclusus
et inter libros mussans pro mea virili honestissimorum studiorum 35
negocium ago, nihilo secius interim et Principis agens negocium:
cui scio nihil esse magis in votis quam vt ipsius auspiciis Christiana
pietas ac eruditio digna Christianis magis ac magis apud nos efflorescat
et latissime propagetur. Atqui ditio fortassis potest armis propagari,
vera religio aliis copiis aliisque praesidiis propaganda est. Hac in 40
parte, quam ego vel primariam esse puto, si non dicam ducem sed
certe gregarium quempiam militem praesto, non me poenituerit
decertasse. Tantum oro vt communibus nostris conatibus Christus
Opt. Max. aspiret. Aspirabit autem, si nos synceris animis illius,

3. comes] cf. Ep. 596 introd.

