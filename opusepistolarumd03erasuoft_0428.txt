:376 LETTERS OF ERASMUS [1 518

dente se lacerent, hic penitus non habetur.' Hactenus ille formam
optimorum monachorum depinxit: eam ad horum temporum mores
conferat qui velit.
Talia fuerunt monachismi primordia, tales patriarchae. Deinde
550 temporis progressu paulatim cum opibus accreuerunt ceremoniae,
refrixit germana pietas ac simplicitas. Et cum videamus passim
monasteria ad mores plus quam prophanos degenerasse, tamen nouis
institutionibus oneratur mundus, quasi non et ii paulo post eodem
sint prolapsuri. Olim, vt dixi, secessus erat monachorum vita.
555 Nunc ii vocantur monachi qui toti in meditullio negociorum
mundanorum versantur, plane tyrannidem quandam in rebus
humanis exercentes. Et tamen ii ob cultum, ob titulum nescio quem,
tantum arrogant sibi sanctimoniae, vt caeteros prae se non habeant
pro Christianis. Cur sic arctamus Christi professionem quam ille
560 latissime voluit patere? Si magnificis vocabulis commouemur,
quaeso te, quid aliud est ciuitas quam magnum monasterium?
Monachi abbati suo parent aut praepositis ; ciues episcopo ac pastori-
bus suis obsequuntur, quos ipse Christus praefecit, non hominum
autoritas. Illi viuunt in ocio et aliena liberalitate saginantur, in
565 commune possidentes quod citra sudorem illis obuenit (nihil enim
interim dicam de vitiosis); isti quod sua pepererunt industria, pro
suis quisque facultatibus impertiunt egentibus. Iam vero quod ad
castitatis votum attinet, non ausim explicare quantulum intersit
inter vulgarem coelibatum et castum matrimonium. Postremo, non
570 admodum in eo desyderabimus tria illa vota ab hominibus reperta,
qui primum illud et vnicum votum, quod in baptismo non homini
sed Christo nuncupauimus, synceriter pureque seruauerit. Iam si ex
vtroque genere malos cum malis conferas, extra controuersiam
potiores sunt hi. Sin bonos cum bonis, minimum est discrimen, si
575 tamen est vllum, nisi quod religiosiores videntur qui minus coacti
praestant religionem. Superest igitur vt nemo vel sibi stulte placeat
ob vitae genus ab aliis diuersum, vel alienum institutum despiciat
damnetue. Verum in omni vitae genere sithoc omnium commune
studium, vt pro sua quisque virili ad Christi scopum omnibus prae-
580 fixum enitamur, et ad id inuicem nos cohortemur atque etiam
adiutemus 3 nec inuidentes iis qui nos in hoc stadio praecurrunt, nec
fastidientes imbecilles qui nos assequi nondum possunt. Denique
cum quisque quod potuit praestitit, ne fiat similis Euangelico illi
Pharisaeo, qui sua benefacta iactat apud Deum, ‘Ieiuno bis in

557. ii a: horum plerique H. 561. aliud αΗ : om. β. 565. illis α :
ipsis H. 569. vulgarem add. H. 572. nuncupamus N. 583. cum a :
posteaquam H.

584. pharisaeo] Luke 18. 12.

