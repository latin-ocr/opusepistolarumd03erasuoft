490 LETTERS or ERAsMUs [1519

350 mansuetudine mederi vulneribus nocentium sepe lacerat famam
innocentum, imo quod est foedius bene merentium. Haec nobis
vice teli est, quo confodimus si quis nos offendat, imo si nec offendat
sed officio prouocet. Dicas medicam illam linguam versam in lin-
guam viperae. Quin potius Paulinam imitamur linguam, quae

355 praeter Dominum Iesum nihil sonare potest? Quin potius memini-
mus praedicatorem angelum esse Domini, e cuius ore populus legem
expectat Dei, non conuicia in membra Christi 3 plurimumque interesse
inter hierophantam et sycophantam, inter theologum et spermologum,
inter doctorem et delatorem ‘? Hic Episcoporum partes desyderantur,

360 quorum est curare ne passim cuiuis detur locus apud populum con-
cionandi. Nec satis esse credamus ad munus Apostolicum obeundum
gestare cucullam. Non omnes qui linguam habent, cor habent.

Sed his de rebus alias fortasse commodius dicetur; nunc vt ad id
quod in manibus erat, redeam. Cum Paulus noster vbique vafer sit

365 ac lubricus, in his tamen duabus epistolis sic polypum ac chamaeleon-
tem, sic Proteum ac Vertumnum quendam agit, vt cum Corinthiis
plusquam Graecis agens, quodammodo iuxta vetus prouerbium πρὸς
Κρῆτα κρητίζειν videatur, in omnia se vertens quo illos transfiguret in
Christum : adeo ceu per varios labirinthi flexus sese voluit ac

370 reuoluit, subinde alius atque alius nobis prodiens. Quam supplex
ac blandus alicubi, obsecrat per mansuetudinem Christi, rogat, vt
ferant stulticiam suam aliquantisper! Rursus austerus ac minax
clamat, An experimentum quaeritis per me loquentis Christi?
Alibi sese deiiciens peripsema se vocat, abortiuum et indignum Apo-

375 stoli nomine, ac mox ingens et erectus summis etiam Apostolis se
praefert ; hic humi repit, illic e tercio coelo nobis apparet. Nunc
collaudat Corinthiorum pietatem, mox in vicia illorum detonat.
Quaedam palam exigit, quaedam ceu per cuniculos insinuat. Ali-
cubi imperitus sermone nihil nouit nisi Iesum, et hunc crucifixum ·,

380 alicubi sapientiam loquitur inter perfectos. Alicubi cordatum ac
sobrium agit, ac rursus alibi sumit sibi stulti parumque sobrii per·
sonam. N unc suum ius sibi fortiter asserit, mox illis blande remittit.
Ex animo loquitur alicubi, est vbi εἷρωνεύει : ‘Condonate' inquit ‘mihi
lianc iniuriam.' Reperias vbi sibi parum constare videatur, ita sui

385 dissimilis vt maxime tamen sit sui similis, ita inconstans vt maxime
constans. Nusquam enim non agit Christi negocium3 nusquam non
consulit gregis sui commodis, fidi medici ritu, nullum remediorum
genus non admouens quo perfectam sanitatem suis restituat. ’

Sudatur ab eruditissimis viris in explicandis poetarum ac rhetorum

390 consiliis; at in hoc rhetore longe plus sudoris est, vt deprehaendas-

361. Nec . . . 362. cucullam add. η. 375. se α : sese θ. 380. alicubi
α z aliubi η : alibi θ. 383. inquit add. η.

