844] rro JOHN nox 333

Graeci veteres. Certe Origenes et Graeci interpretes passim
offenduntur in Paulo sermonis incommodis, passim Hieronymus.
Proinde non est necesse vt quicquid fuit in Apostolis‚ protinus ad 90
miraculum vocemus. Passus est errare suos Christus, etiam post
acceptum Paracletum, at non vsque ad fidei periculum: quem-
admodum et hodie fatemur Ecclesiam alicubi labi posse, citra
discrimen tamen pietatis ac fidei. Denique qui scis an hanc laudem
modis omnibus absolutam vni sibi seruare voluerit Christus ἵ) qui se 95
vnum veritatem dixit, vt vnus ille absque vllo neuo innocens iuxta
veterum opinionem, ita fortassis vnus citra omnem exceptionem
verax.

Tertio loeo μαστιγοῖς, quod scripserim admirari me Euangelistam
abuti voluisse verbo θεραπεύειν, quod sonat curare medicorum remediis. 100
Primum hoc magis ad interpretem attinet quam ad Matthaeum, cum
is Hebraice scripsisse feratur. Deinde abuti non est semper in
’ malam vti partem: nam abutimur et iis quibus alicunde sumptis
vtimur, et verbis alio deflexis cum gratia abutimur. Postremo non
protinus reprehendit quisquis admiratur. Admiramur et quae 105
suspicimus, admiramur quod nouum est, admiramur et ea quorum
causam nescimus : velut admiramur a magnete trahi ferrum,
admiramur Nilum media aestate exundare, Euripum toties recipro-
care. Quod igitur mihi non liquebat, aliis excutiendum proposui.
Et scis odiosius etiam quaedam proponi in scholis. 110

Iam per se palam est quam non pertineant ad rem quae tu odiose
subiicis, quasi coner Euangelistis praeire, aut Spiritus sancti sarcire
negligentiam: quanquam existimem haec ita recitari abs te vt
aliorum calumniam recenseas, non tuum indices animum. Alioqui
quid vel in inimicum dici potuit inimicius? Iam quod extremo 115
proponis loco, totum vt tuum agnoscis ε hinc igitur Eckii candorem
et studium in Erasmum nos vis aestimare. Atqui ipse vel maxime
partem hanc aliis asscripturus eram, nisi tute tibi nominatim
asseruisses. Displicet tibi meum iudicium, qui in cognitione
sacrarum literarum adeo praeferam Hieronymum Augustino, vt 120
vehementer impudens arbitrer alterum cum altero conferre. Hic
tibi non prius responsurus sum, Ecki doctissime, quam mihi con-
cesseris non affici contumelia qui potiori posthabetur, cum de vtroque
magnifice sentias. Ego de Augustino ita sentio vt de viro sacro
eximiisque dotibus praedito par est. Nec tenebras offundo illius 125
gloriae, vt tu scribis, sed non patior obscurari gloriam Hieronymi:
cui plane fieret iniuria, si quem longe praecellit, ei posthaberetur.

94. tamen Νι tum D1. 96. vllo om. H. 99. μαστιγεΐς Ρ. 104. ab·
utimur D: vtimur H. 106. admiramur ante et ea F: admirantur D.
113. existimo H. 117. Atqui F Coo-riq. ε Atque D.

