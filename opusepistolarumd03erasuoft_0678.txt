624 LETTERS OF ERASMUS [1 5 1 9

conferas. Horum pertinacia quibusdam persuasit, quosdam improbitas
pertraxit: quidam ad gratiam obsequuntur, quidam spe commodi
cuiuspiam aut incommodi metu fabulae non probatae partem agunt.
Magna pars vociferatur, non ob aliud nisi quod multos vociferantes
55 videt. Haec qui procul audiunt, rem publico consilio geri credunt,
praesertim cum splendidi tituli praetexantur, Vniuersitatis, Rectoris,
Facultatum. Qui propius spectant fabulam aut etiam intra proscenium
versantur, intelligunt totam hanc machinam vuius atque alterius
opera moueri. Ego tumultus huiusmodi vel Atae Homericae vel
60 Pani deo poetico vel Tisiphonae aut furiarum cuilibet vel, quod
astrologi faciunt, astris parum commode concurrentibus imputare
malo quam multitudini.
Suspicor et illud obfuisse tibi, quod nimis ingenue prae te ferebas
nostri studium. Et huius fabulae choragi se credunt vituperari, si
65 laudetur Erasmus. Nec defuere fortassis qui suspicarentur te subor-
natum vt in theologos poetica libertate diceres. Nec vllum adhuc
hominum genus vidi quod aeque indulgeat suis suspicionibus.
Versiculus hic tuus adagii vice circumfertur Louanii:

Cernere non licuit facundum pectus Erasmi.

70 Quem cur rideant non satis intelligo: neque enim carmen adeo
malum est vt rideri debeat, nec Erasmus vsqueadeo‘ est infans vt
prodigiosum sit si quis amicus ei tribuat eloquentiam. Neque enim
opinor hic esse tam peruerse malos vt ex hoc ipso voluptatem capiant,
quod tibi res parum ex animi sententia successerit. Verum age,

75 fruantur per nos hac voluptate sua qualis qualis est. Te velim aequio-
rem esse huic nostrae scholae, cui nec ingenia desunt nec eruditi
iuuenes, modo esset ingeniis honos, nec essent qui summa vi melioribus
studiis obstreperent: quos semideos si tibi nominatim depingerem,
non mirareris si tales habeat propugnatores pristina barbaries. In

80 hos dictus es nescio quid inuectiuarum destinasse: quod quidem mihi
adeo non probatur, mi Tranquille, vt nec verum esse libeat credere.
Digni sunt, inquies. Esto sane, fac vel cruce dignos: at te memi-
nisse volo quid his dignum sit qui literas eas profitentur quae
humanitatis titulo commendantur.

85 Lodouicum Viuem fac meo nomine salutes: huic gratulor si nostri
meminit, inuideo si non meminit. Nam audio hominem mire gestire
gaudio quod elapsus ab hoc, vt ille ait, barbariei praesidio ad pristi-
nam studiorum libertatem redierit. Bene vale, Tranquille charissime,
Quarto Galen. Iuli. ANNo M. D. XIX. Δ

69. facundi F. 77. nec E Coo-riq. : & ni EF. 89. Iulii H.

87. ille] Perhaps Hier. adu. Iouin. 1. 1. his duties to Croy (p. 68) and to be now
The description suggests that Erasmus in Paris, on the visit indicated in
supposed Vives to be free for a time from Epp. 987, 992.

