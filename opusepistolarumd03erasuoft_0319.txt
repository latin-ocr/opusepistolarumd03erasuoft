8 1 0] FROM WILLIAM BUDAEUS 27 7

actionem causaeque dicendae liberum arbitrium denegem. Atqui si 315
huius rei iudex legitimus fuissem, et a me tu petiisses vt tibi agere
lege liceret, vt actionem ipse tibi negare iure non potuissem, ita tibi
modum dicendi ad clepsydram statuissem. At vide quem tandem
aquae tibi modum infuderis. Non inuitus facio, vt strennue te
castigem, cui iamdiu inuidere coepi vt luminibus meis nimium 320
efficienti: et hactenus aegre tuli in epistolaribus nostris altercationi-
bus me semper inferiorem discessisse. Sed vereor ne omnem in me
iram tuam deriues, et si nondum plane indignationem illam deuorasti,

vel deuoratam non concoxisti‚ ne tu reliquias in me regeras et
expuas, epistolamque mihi Vnam amarulentam scribas. Verum age, 325
piacularis esse non recuso et in Fabri locum prodire succidaneus,
dum modo stomachum perpurges, simul et suspicione illa tua
defungar περὶ τῶν λεπτολογημάτων. Hoc multis gratum erit, qui
interesse publicae vtilitatis credunt te ab illa contentione animum
deflectere, ne id tibi parergon praeclarae cuiuspiam commentationis 330
remora sit vel auocamentum.

Haec ad te scripsi, vir amicissime, potius vt animum meum tibi
testarer literisque tuis responderem, quam quod admonitione mea
egere te putarem. Atqui libens hoc fecerim, si possim, vt qui mihi
maledicere gestiant, ad officium et modestiam vel perferendo vel 335
spernendo obtrectationes reducam: sin id efficere nequeO, certe hoc
non commiserim vt ab aequanimitatis proposito et constantiae gradu
dimoueri me sinam aliena improbitate. Etenim habet hoc a natura
impetus inuectiuae contentionis vt, si ingruenti cesseris, irritus mox
irrisusque atque euanidus fathiscat, sicut turbo elisus rapidas vires 340
amittit, si obicem non offendit. Hic sus Mineruam docebo, librosque
tuos adire te iubebo. Miles enim tuus Christianus, mihi omnibusque
probatissimus, me docuit non esse ex vsu disciplinae castrensis
delectos Christi milites huiuscemodi velitatione tyrocinium facere,
nec Christi athletarum esse pugillationem infestam, vt tecum 345
obsignatis tabulis agam.

Mirum est Tunstallum ad me non rescripsisse: vereor vt satis
salue se adhuc habuerit. Epistolae meae acl eum exemplum nondum
recepi, vt antea ad te scripsi, atque haud scio an perditum sit. Si
tamen magnopere habere exoptas, ex scheda restitui poterit, cum 350
erit mihi ocium. Stephanus noster antistes ex aula huc ad aliquot
dies venit: sed iterum accersitus, perendie reuersurus est, nec nunc
est in vrbe, sed cras rediturus, vt aiunt, et mox viam initurus. Bis

324. concoxisti scripse: concepisti E: concoquisti N. 330. EN2: praeclare
H Lond. 334. Atque H. 342. adire E: audire N.

346. obsignatis] cf. Cic. Tusc. 5. 11. 33. 609.3‚ 767.6, 819.15·25‚ and 1. 455 infra.
348. Epistolae] Ep. 583 ; cf. Epp. 351. Stephanus] Poncher.

