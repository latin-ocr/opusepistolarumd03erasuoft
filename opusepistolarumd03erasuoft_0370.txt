440

445

450

455

460

465

470

324 LETTERS OF ERASMUS [1518

inesse sacris literis in quibus obscuritatem inesse fateor. Verum
si quid in codicibus falsi aut inepti, id non Apostolis sed istius
sycophantae sodalibus asscribendum. Caeterum nihil ego muto
quod ad fidei firmitatem attineat.

65. Monet igitur librum summo Pontifici mittendum fuisse, vt
illius arbitrio premeretur aut aederetur. Ad istam rationem omnes
libri mittendi essent summo Pontifici, quod in omnibus esse possit
quod aliquos queat offendere. Verum id nec Thomas fecit nec
Scotus, imo nec Augustinus nec Hieronymus. Prius euulgarunt;
comprobatio consecuta est, non quaesita. Porro cum non conuellam
veterem aeditionem, sed prodita recognitione faciam vt illam et
emendatiorem habere possimus et rectius intelligere, qui suspicari
potui fore similes isti sycophantas qui opere nulli non frugifero
offenderentur? Si metuendum erat offendiculum, ab infirmis erat
metuendum. Atqui ab his nullum est ortum offendiculum. Tantum
vnus aut alter hoc mali concitauerunt, qui inter perfectos habentur,
opere nondum aedito passim inficientes simplicium animos, atque
id damnantes quod nondum erat cognitum3 ac prius opus in inui-
diam vocantes quam operis sentiretur vtilitas. His igitur imputandum,
non mihi, si quis offensus est.

66. Iam quod ausus sim dedicare Leoni decimo, temeritatem
appellat. ‘Poetae ⁹ inquit ‘temeraria fronte obscena quaeque dedi-
cant- summis gradibus praeditis ecelesiasticis? Quorsum huc poetas
subito inuexit sycophanta? Aut qui sunt isti poetae qui sua
obscoena pontificibus dicant? Imo Pontifici dedicaui‚ ipsius ad
me literis prouocatus} neque grauatus est ipse opus bona ex parte
legere. Atque testibus grauissimis viris lectum coram cardinalibus
suis atque eruditis summis laudibus extulit. Et, vt ante dixi, per
duos Cardinales mihi respondit.

67. Quid est autem quod iste vocat autorizare‘? sic probare vt
nihil insit erroris ‘? Ad istam legem praeter canonicas scripturas
nihil habemus autorizatum. Nec hoc a Leone flagitaui. Tantum
admoneo, iudicium relinquens eruditis, si quid forte rectius in-
uenerint.

68. His feliciter declamatis in campum amoenum expatiatur, et
interpretis dotes nobis describit ex Augustino ac Thoma 3 sed interim
confundens vbique donum linguarum aut interpretationum et donum
prophetiae, quae Paulo diuersa sunt dona. Negat quenquam sacras

*5 literas posse vertere nisi praeditum dono Spiritus sancti. Atqui

444. queat F: possit D. 445. imo . . . Hieronymus add. F. 447. faciam
H: facio D. 450. Si D LB : Sed Lond. 471. et om. H. 474. D² z paulo D1.

452. perfectos] The regular orders. 464. ante] 1. 332.
462. literis] Cf. Ep. 338. 26-8. 474. Paulo] 1 Cor. 12. 10.

